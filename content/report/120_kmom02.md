Kursmoment 02
===============================

Till att börja med vill jag säga att anledningen att min redovisningstext på kmom01 var så kort på its var att jag bara fick med utkastet som stod i uppgiften. Senare såg jag att det skulle skrivas mer och det finns nu med på Rapport-sidan under Kmom01.

Jag tycker det var lite svårare denna gång att förstå vad jag skulle göra i själva uppgiften. Jag var inne och rotade i responsive-menu.less och trodde att jag skulle ändra vissa delar där. Tillslut insåg jag att jag skulle låta bli den och hålla mig i min egen navbar-menu.less och style.less. Det blev i vanlig ordning tidsbrist och systemvetaren i mig känner ett behov av en bättre struktur, men är inte riktigt kapabel att välja väg. Det blev i alla fall en navbar-menu-modul som säkert kunde utvecklats bättre, men det finns en mixin och variabler. Jag använder mixin:en i style.less. Jag ville prova om det funkade och det gjorde det, men strukturmässigt känns det inte optimalt. Det låter ju som att det blir tid för mer ordning och reda i kommande kursmoment.

Designen är väl inte den vackraste. Jag använde ColorZilla för att hitta färgkoder i min bild med svampen på stubben. Det blev i alla fall färger i navbaren som inte skär sig mot bilden tänkte jag.

Att kompilera till CSS från LESS fick jag göra många gånger. Kommandot ”make less-install” är lite långt. Jag hade funderingar på att gå in och ändra till ett kortare namn, men gav mig inte den tiden.

Jag har inte jobbat med makefiler, men återigen kom mina gamla dos-kunskaper ändå till viss användning för att förstå det hela. Det rullade på med hjälp av videorna.

Det gäller samma för mig på detta kursmoment att utan video-materialet hade det inte gått. Det blev dock tidskrävande med dem och det om skulle läsas.
