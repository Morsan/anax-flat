Kmom01
===============================

Redovisning för kmom01.

Det här kursmomentet har gått bra. Jag har aldrig arbetat med ramverk eller
byggt webbplatser. Jag hade lite problem med installationen av labbmiljön. Det
var främst Composer som gick alldeles fel eftersom jag inte förstod sambandet
$PATH och heller inte hade koll på vad $HOME är.  

Jag har försökt surfa runt i alla kataloger och filer för att hitta var
någonstans sidans olika delar kan anpassas. Jag har översatt den till svenska
och det var en bra ansats som gjorde att jag fick leta en hel del
för att hitta allt. Det har resulterat i en mycket övergripande överblick.

Jag valde att inte lägga något större krut på stylen, som det också stod i
anvisningen. Bylinen är därmed inte den snyggaste. Bildhanteringen var svårast
och jag fick ändra lite sökvägar till bilderna efter publiceringen. Det blev en
ytterligare version på GitHub.

Det ska bli spännande att lära mer om design. Jag märker att jag redan har fått
en ny blick för webbplatser jag besöker. Jag "ser" andra saker nu och kan fundera
på hur de har skapats. Vad gäller design kommer nog det konstnärliga inte vara
mitt huvudintresse, utan snarare struktur och att webbplatsen ska vara lätt att
hitta på. Och texter ska vara lätta att läsa på skärmen, alltså inte använda
liten vit text på tex röd bakgrund.

Videoinstruktionerna var ett mycket bra komplement och jag hade inte klarat mig
utan dem. Några blev favorit i repris.
